---
templateKey: user-page
seoSection:
  ogImage: ''
  ogTitle: ''
  ogUrl: /
  seoDescription: ''
  seoKeywords: ''
  seoTitle: ''
title: Gabriele Levi
userBody: >-
  Musica antica, Armonia, Composizione, Orchestrazione, Teoria e Solfeggio,
  Storia della Musica
image: /img/44979699_10213019968601750_1405732659857981440_n.jpg
userRole: Senior Teacher
avatar: /img/44979699_10213019968601750_1405732659857981440_n.jpg
newsTitle: Scopri di più
tag: gabrielelevi
instagram:
  user: clockbeatsroncadelle
instagramPhotos:
  - id: BndRVOTAUsf
  - id: BnXERRxFXXS
  - id: BnUfbKpgire
  - id: BnDt1NwDOaa
socials:
  facebook: 'https://instagram.com'
  instagram: 'https://instagram.com'
  soundcloud: 'https://instagram.com'
  spotify: 'https://instagram.com'
---
Gabriele Levi è nato nel 1991 a Pordenone (Friuli Venezia Giulia), Italia.

Si è specializzato in Organo e Clavicembalo con Ton Koopman, Tini Mathot, Fabio Bonizzoni e Patrick Ayrton presso il Conservatorio reale dell’Aia, in Olanda.

Dopo un’educazione classica, nel 2011 si diploma in Organo e Composizione organistica con il massimo dei voti al Conservatorio “Luca Marenzio” di Brescia, nella classe di Giorgio Benati e nel Marzo del 2014 ottiene la Laurea specialistica di Secondo livello in Organo antico,  Summa cum Laude, difendendo una Tesi su “Girolamo Frescobaldi e la Retorica”.

Ha avuto modo di studiare anche con Umberto Benedetti Michelangeli, Vittorio Ghielmi (Giardino Armonico), Charles Toet (Concerto Palatino), Kathryn Cok (Orchestra barocca di Amsterdam) e ha partecipato a diverse Masterclass: Jean Guillou (repertorio francese), Giancarlo Parodi (musica italiana del XIX secolo), Loic Mallie (improvvisazione), Matteo Imbruno (Letteratura a due Organi), Cecilia Concert (Basso continuo e musica rinascimentale), Wolfgang Zerer (repertorio bachiano) e Liuwe Tamminga (‘500 italiano).

Nel corso degli anni ha suonato in veste di solista e camerista in numerosi concerti in Italia e all’estero.

E’ Vice Presidente di “Clockbeats Orchestra”, Associazione  bresciana che ha all’attivo un’orchestra sinfonica giovanile che si è esibita in Italia e in Germania, un Ensemble barocco che ha collaborato in Polonia con il National Forum of Music di Wroclaw e una Masterclass organistica a Milano.

E’ Direttore artistico del Festival Organistico Internazionale “Giuseppe Bonatti” presso il Santuario della Madonna di Valverde di Rezzato (BS).
